---
draft: false
comments: false

title: "Cześć!"
description: "Dowiedz się więcej o blogu Develop Yourself"

date: 2018-12-27T21:25:39+01:00

url: "/start/"
---

<img src="/images/shared/profile.jpg" alt="Zdjęcie profilowe" class="profile-pic"/>

Cześć! 

Nazywam się **Przemek Smyrdek**. Jestem pasjonatem dzielenia się wiedzą oraz rozwoju w programowaniu i nie tylko. Treści które tworzę pomogą ci zostać bardziej świadomym programistą, który pracuje efektywniej, komunikuje się lepiej i patrzy na świat szerzej.

Wiedza którą posiadam pomoże ci wzmocnić twoje kompetencje techniczne, dzięki czemu staniesz się jeszcze lepszym graczem zespołowym, łatwiej przejdziesz przez rozmowy z tzw. “biznesem”, nauczysz się przedstawiania swoich pomysłów przed współpracownikami czy negocjowania trudnych decyzji projektowych.

To czym się dzielę to efekt świadomego pokonywania kolejnych wyzwań na mojej ścieżce zawodowej. Kilka lat temu nie wyobrażałem sobie występowania na żywo, a dzisiaj mam za sobą kilkanaście [konferencji](https://4developers.org.pl/bio_warszawa2/#id=37658) i meetupów gdzie prezentowałem wybrane tematy zarówno po polsku, jak i po angielsku. Kilka lat temu pisanie o czymkolwiek było dla mnie smutnym obowiązkiem, a dzisiaj mam w swoim portfolio artykuły dla takich tytułów jak chociażby [Magazyn Programista](https://programistamag.pl/programista-11-2017-66/) czy [The Startup](https://medium.com/swlh/the-signs-of-maturity-d922b06c6c18). Kilka lat temu nie wyobrażałem sobie, że jestem w stanie organizować społeczność programistów, a dzisiaj [fanpage](https://www.facebook.com/poznajprogramowanie/) współtworzonego przeze mnie bloga PoznajProgramowanie śledzi prawie 2tys. osób, natomiast kolejne 500 zebrało się już wokół projektu [Przeprogramowani.pl](https://www.youtube.com/channel/UCb2Y3vMeD6N4WDt5Acw7Arw) który ma zaledwie kilka tygodni.

Develop Yourself, czyli strona na której właśnie się znajdujesz, to miejsce w którym chcę dzielić się tym co wiem, ale również tym czego nie wiem a o czym dopiero się uczę. Programowanie jak i rozwój sam w sobie to nieustanne odkrywanie kolejnych niewiadomych oraz zdawanie sobie sprawy z własnych niedoskonałości. Otwarcie przyznaję, że przede mną jeszcze daleka droga, ale będzie mi szczególnie miło jeśli postanowisz towarzyszyć mi w tym co przede mną oraz korzystać z tego co nagram, napiszę lub opowiem o programowaniu i rozwoju w jego kontekście i nie tylko.

Jeśli masz wątpliwości (słusznie!), to daj mi [pięć minut](https://signalvnoise.com/posts/3124-give-it-five-minutes) i po prostu zapoznaj się z wszystkim co publikuję na tej stronie.